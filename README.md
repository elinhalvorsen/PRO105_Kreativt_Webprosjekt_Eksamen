# PRO105_Kreativt_Webprosjekt_Arbeidskrav
Prosjekteksamen høsten 2022:
PRO105 Kreativt web-prosjekt
Caseoppgave
Temaet for årets prosjektoppgave er: Australia
Australia (offisielt Samveldet Australia, engelsk Commonwealth of Australia) er et
land i Oseania sør for Indonesia og Papua Ny-Guinea. Det er verdens sjette største land
regnet etter areal, og opptar mesteparten av den verdensdelen det er del av. Den østlige
siden av landet ligger ved Stillehavet, den vestlige ved Indiahavet. Det bor i overkant
av 25 millioner mennesker i Australia (2020). Navnet «Australia» er avledet fra det
latinske ordet Australis, som betyr «sydlig» eller «sørlandsk».
Wikipedia (2022)

Den enkelte prosjektgruppe skal vise at man ikke bare er strukturert, men også kreativ.
Dette skal gjøres ved å lage en kreativ (original) og interaktiv HTML-løsning med
muligheten til å klikke og/eller peke på ting knyttet mot temaet for prosjektoppgaven.
Oppgaver:
1) Kandidatene skal gjennom anvendelse av kreative teknikker og CPS lage en
handlingsplan for hvordan de ønsker å løse caseoppgaven. Handlingsplanen skal ha
følgende innhold:
1. Skisse til løsning/konsept (hva skal lages), beskrevet med ord og tegning
2. Gjennomføringsplan (hvordan/når skal løsningen lages, hvem
gjennomfører de ulike aktivitetene)
Handlingsplanen og skissen skal være et elektronisk dokument som lastes opp via
emnesiden på Canvas fredagen i prosjektuke 1 (frist klokken 15.00 fredag
25.11.2022) og senere sammen med interaktiv løsning i Wiseflow fredag 2.12 (se
punkt 2).
Vurderingskriterier:
- I hvilken grad er handlingsplanen komplett?
- I hvilken grad er løsningen som skisseres kreativ (tar i bruk flere virkemidler,
design, tematikk, o.l.)?
- I hvilken grad er gjennomføringsplanen realistisk?
2) Basert på informasjonen gitt i caseoppgaven og handlingsplanen i del 1) skal
kandidatene lage en interaktiv HTML-løsning som lastes opp via Wiseflow innen
følgende rammer, sammen med grupperefleksjonsnotat i henhold til mal på
emnesiden (frist fredag 2.12.2022):
3) Presentasjonsvideo lastes opp på Canvas innen fredag 2.12.2022 klokken 15.00
(se emnesiden).

Rammer for løsningen:
1. Alle på gruppen skal kode.
2. Mal for CSS og HTML som er tillatt å bruke i dette prosjektet er tilgjengelig
sammen med eksamenssettet
3. Det er ikke tillatt å bruke noe annet kodespråk enn HTML og CSS i løsningen.
4. Løsningen skal håndkodes, man kan ikke benytte noen form for kodegenerator,
ei heller CSS-rammeverk som bootstrap, normalize.css eller liknende
5. Man kan ikke bruke lenker til ressurser (bilder eksempelvis) som ikke inngår i
prosjektmappen, kun lenker til filer som ligger i mappen som inneholder
løsningen.
6. Løsningen kan ikke overstige 10 MB
Vurderingskriterier:
• I hvilken grad er løsningen kreativ (tar i bruk flere virkemidler, design,
tematikk, o.l.)?
• I hvilken grad er løsningen i samsvar med opprinnelig konseptskisse
(handlingsplan)?
• I hvilken grad er HTML og CSS-koden ryddig, strukturert og semantisk
(HTML)?
• I hvilken grad synliggjør gruppen at alle har kodet på løsningen?
• Er HTML og CSS validert (ser bort fra CSS3-webkit-feilmeldinger)?
• Løsningens omfang og kompleksitet gjennom bruk av HTML og CSS-
animasjoner for å skape innhold, et visuelt uttrykk og interaktivitet

Karakter: Bestått